A két torony nevezetû játék célja, hogy megakadályozzuk A Gyûrû szövetségének, tehát az ellenségnek a behatolását a Végzet Hegyére, és az Egy Gyûrû ottani elpusztítását. A játéktér Mordorban játszódik, ahol a felhasználó Szarumánnal azonosíthatja magát, aki az elõrenyomuló ellenségek megakadályozására, voltaképpen a Végzet Hegyének védelmére törekszik. A Gyûrû szövetségének tagjai folyamatosan lepik el a területünket, akik ellen varázserõnk felhasználásával akadályokat és tornyokat építhetünk, illetve bizonyos varázskövek létrehozásával tudunk további ellenállást gyakorolni. A tornyokból származó lövedékek képesek ellenségeink elpusztítására, amíg az akadályok elõrehaladásuk lelassítására alkalmas. A varázskövek a két védelmi fegyverünk erõsítésére képesek.
A pályán utak találhatóak, amelyek egy pontból indulnak ki és egy pontban is végzõdnek, de a köztes területen szerteágaznak és a két kapcsolódási ponton kívül nem találkoznak. A végzõdési pont a Végzet Hegye, ahová az ellenségek igyekeznek betörni. A támadóink csak az utak mentén közlekedhetnek és csakis elõre, folytonosan haladhatnak.A játék számunkra véget ér, ha legalább egy ellenség is eléri az útszakasz végét. Amennyiben viszont az összes támadónkat feltartóztatjuk, a játékot megnyertük.
Ellenségeink négy csoportba sorolhatók:	gonosz ember, hobbit, törp, tünde
Mindegyik faj ugyanazzal a céllal rendelkezik, tehát hogy valamely útvonalon haladva eljusson a végpontba, a Végzet Hegyére. Azonban a fajok más tulajdonságokkal rendelkeznek. Mindegyik rendelkezik egy bizonyos mennyiségû életerõvel és mozgási sebességgel. Utóbbi, a pályán, az útvonalon végbemenõ elõrehaladásuk sebességét írja le. A hobbitok a leggyengébb ellenfeleink, náluk kissé erõsebb faj az embereké, akik több élettel és nagyobb sebességgel vannak felruházva. A törpök azok, akik a legszívósabbak és legtöbb élettel rendelkeznek, viszont lassabbak, a tündék pedig a leggyorsabb fajnak számítanak.
Ellenségeink folyamatos elõrenyomulásuk ellen kétféleképpen védekezhetünk: akadályok elhelyezése, tornyok építése
Az akadályok csakis az utakra tehetõek, céljuk pedig az éppen rajta áthaladó ellenségek lassítása. Akadályokat bármennyit tehetünk a pályára, egy útszakaszon is lehet több, akár egymás mellett is. Az akadályok viszont bizonyos számú, rajtuk áthaladó ellenség után, eltûnnek. Továbbá képesek vagyunk tornyokat elhelyezni az utak mellé, amelyek lövedékeik segítségével automatikusan tüzelik a támadókat, adott idõközönként. A tornyok egy bizonyos méretû hatótávolsággal rendelkeznek, amelyen belül ellenség észlelése esetén, tüzelést kezdeményeznek. Egy torony egyszerre csak egy ellenséget képes lövedékkel bombázni. Azonban egy ellenséget több torony is támadhat, ha az adott ellenfél azok hatótávolságain belül tartózkodik. Amennyiben a tornyokból származó lövedékek nagyobb sebzést okoztak, mint amennyi életereje volt az adott ellenségnek, az ellenség értelemszerûen elpusztul. A tornyok építésénél van egy bizonyos mennyiségû várakozási idõ, továbbá már elhelyezett tornyot nem rombolhatunk le.
A játék menete során a varázserõnk segítségével vagyunk képesek akadályokat és tornyokat építeni, illetve különbözõ varászköveket gyártani. A játék kezdetén egy bizonyos mennyiségû varázserõvel kezdünk, amely viszont minden építkezésnél és varázskõ létrehozásnál csökken, de a megölt ellenségeink által pedig gyarapodik. Egy megölt ellenség a fajbeli hovatartozásától függõen növeli a varázserõnket. A varázserõnk maximális értékkel rendelkezik, tehát korlátozva van.
A varázskövek segítségével, amelyek gyártása szintén varázserõbe kerül, vagyunk képesek a pályára lerakott tornyaink és akadályaink erõsítésére. A köveket nem vagyunk kötelesek rögtön felhasználni, hanem elkészítésük után tartalékba helyezhetjük. Varázskövekbõl négy fajtát különböztetünk meg:fekete, piros, kék, zöld
A fekete varázskõ segítségével az útra helyezett akadályaink általi lassítást tudjuk növelni. Egy akadályhoz csak egy fekete kõ társítható. A piros,zöld és kék varázskövek a tornyaink erõsítésére használhatók. A kék kõ az adott torony hatótávolságát növeli, amíg a zöld kõ a torony tüzelési gyakoriságát gyarapítja. A piros kövek a tornyokból leadott lövések sebzését képesek növelni. Azonban egy piros kõ, egy tornyot felruházva, csupán egy adott faj elleni sebzés hatékonyságát fokozza. A tornyokat véges számú kövekkel erõsíthetjük és egy követ csak egy toronyhoz használhatunk fel.
A felhasználó a játék során folyamatosan nyomon követheti, hogy mennyi ellenséget sikerült elpusztítania, illetve hogy még mennyivel kell szembe néznie. Ha az összes ellenféllel elbánt, tehát megakadályozta a Gyûrû szövetségének behatolását a Végzet Hegyébe, és az Egy Gyûrû elpusztítását, akkor a játékot megnyerte.
